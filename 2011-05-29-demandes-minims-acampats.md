author: Sergio Oller
tags: indignats

# Demandes de mínims dels acampats

Imagino que s'ha escrit molt sobre aquest tema, però vull comentar les propostes de [acampadaBCN](http://acampadabcn.wordpress.com/demandes/) donant la opinió que m'he format (marcada en **negreta**). 
Em reservo el dret a canviar-la en qualsevol moment, de fet potser ja no és vàlida però reflexa els meus pensaments a 29 de maig de 2011.

 1. No més privilegis per a polítics, començant per Barcelona:

     * Retall dràstic del sou de les i els polítics equiparant-lo al sou de la mitjà de la població.

        * **Jo no vull polítics mediocres. Prefereixo oferir un sou alt i atraure millors candidats.**
     * Supressió dels privilegis en el pagament d'impostos, dietes, anys de cotització i pensions (només a Barcelona l'estalvi seria de mig milió d'euros al mes com a mínim).

        * **Pot resultar difícil tornar a un món laboral «normal» després d'ocupar un alt càrrec polític. Entenc que hi hagi privilegis, però de durada finita (posem una legislatura).**

     * Prohibició de pensió superior a la pensió màxima establerta per a la resta dels ciutadans i ciutadanes.

        * **Hi estic d'acord. Em sembla just.**

     * Supressió de la seva immunitat jurídica i de prescripció per als casos de corrupció. Cessament de les i els polítics corruptes.

        * **Hi estic d'acord.**

 2. No més privilegis per a banquers i banqueres:

     * Prohibició de qualsevol tipus de rescat o injecció de capital a entitats bancàries i caixes: aquelles entitats en dificultats han de fer fallida o ser nacionalitzades per a constituir una banca pública sota control social.

        * **No hem de pagar els errors de banquers. Si l'Estat hi posa diners, llavors l'entitat ha de ser -parcialment- de l'Estat i aquest ha de tenir-hi un cert control.**

     * Devolució transparent i immediata a les arques públiques per part dels bancs de tot capital públic aportat.

        * **Complicat. No ho sé.**

     * Regulació dels moviments especulatius i sancions a la mala praxis bancària. Prohibició d'inversió en paraïsos fiscals.

        * **D'acord**

     * Totes les vivendes adquirides per execucions hipotecàries allotjaran, en règim de lloguer social, a les famílies desnonades.

        * **No crec que aquest punt estigui fent referència a un privilegi de banquers que vulguin eliminar. No ho tinc clar jo això... No és just que una familia es sobreendeuti i el banc hagi de pagar-ho. Hi ha altres solucions.**

        * **(Actualitzo) Clar que tampoc és just que el banc dóni un crèdit sense assumir cap risc. I el dret a la vivenda és bàsic. Tenint en compte que ara deu haver molta vivenda disponible, crec que la mesura té molt de sentit.**


 3. No més privilegis per a les grans fortunes:

    * N'hi hauria prou en aplicar el 5% de la retallades que es va aplicar als funcionaris a les 50 més grans fortunes i se solucionaria el problema de dèficit de l'Estat Espanyol

      * **No tinc dades per validar/refutar aquesta afirmació.**

    * Augment del tipus impositiu a les grans fortunes i entitats bancàries, eliminació de les SICAV

      * **D'acord en general, tot i que caldria veure el tipus impositiu a altres països i arribar-hi a un acord per evitar una fuga de capitals.**

    * No a la eliminació de l'impost de successions. Recuperació de l'impost de patrimoni.

      * **Totalment d'acord. Estic bastant en contra de les herències, suposo que això es mereix una entrada a part algun dia.**

    * Control real i efectiu del frau fiscal i de la fuga de capitals a paraïsos fiscals

      * **Totalment d'acord.**

    * Promoció a nivell internacional de l'adopció d'una taxa a les transaccions financeres (taxa Tobin)

      * **Ni idea.**

    * Amb l'aplicació d'aquests 3 punts s'obté el pressupost per solucionar els següents quatre. Perquè no falten diners, és evident que existeix la disponibilitat econòmica.

      * **No tinc dades per validar/refutar aquesta afirmació.**

 4. Sous dignes i qualitat de vida per a tot el món:

    * L'economia al servei de les persones i no al revés

      * **D'acord, espera que llegeixi més punts perquè per si sol això no és dir gaire :-) .**

    * Establiment d'un màxim salarial així com d'un mínim.
 
      * **No entenc la necessitat d'aquest màxim. Si m'ho expliquen m'ho penso, sinó no.**

    * Reducció de la jornada de manera que tothom pugui gaudir, pensar y conciliar la seva vida personal amb la vida laboral, sense reducció de sou. Aquesta reducció de personal permetrà un repartiment de tasques que acabarà amb l'atur estructural.

      * **No hi estic d'acord. No crec que aquesta sigui la solució. Crec que cal crear llocs de treball, no repartir els que hi ha.**

    * Retirada de la reforma de les pensions.

      * **No estic massa informat. En tot cas, cal vigilar la piràmide de població, perquè cada cop som menys persones les que hem de pagar més jubilacions.**

    * Seguretat en el treball: impossibilitat d'acomiadaments col·lectius o per causes objetives a les grans empreses mentre hi hagi beneficis, fiscalizació a les grans empreses per assegurar que no cobreixen amb treballadors temporals llocs de treball que podrien ser fixes.

      * **S'ha de vigilar molt això: Si una empresa demana una subvenció per obrir una fàbrica, no se li pot permetre tancar-la quan vulgui. Hem de posar-hi restriccions. Tanmateix, si l'acomiadament és molt difícil -avui dia si un empleat deixa de venir a treballar tens un problema per fer-lo fora-, hi haurà menys contractes. Depèn de com es concreti puc estar-hi a favor o en contra.**

    * Reconeixement del treball domèstic, reproductiu i de cura.

      * **Què és el treball reproductiu? Si són feines, han d'estar reconegudes i han de tributar.**
 1. Dret a l'habitatge:

    * Expropiació de les vivendes en desús que no s'han venut per augmentar el parc públic de vivenda en règim de lloguer social.

      * **I ni Déu comprarà o posarà diners en la vivenda. L'Oleguer deia que els bancs podrien retornar part dels diners que deuen a l'Estat en forma de pisos, que podrien dedicar-se al lloguer social.**

    * Declaració de les ciutats com a lliures de desnonaments i desallotjaments

      * **Fa uns anys, el meu pare va llogar durant dues setmanes un apartament a la platja. Finalment ens van donar un altre perquè el que havíem llogat havia estat ocupat aquell estiu. No em va semblar just i vaig creure que calia desallotjar-los.**

    * Penalització de les pràctiques de mobbing

      * **Totalment d'acord.**

    * Donació en pagament de les vivendes per cancelar les hipoteques, de forma retroactiva des de l'inici de la crisi

      * **No estic d'acord en la retroactivitat. És una arma molt perillosa. A banda d'això, em sembla que els bancs donarien menys hipoteques, cosa que controlaria el preu de la vivenda.**

    * Prohibició de l'especulació immobiliària

      * **Quina distinció robusta legalment es fa entre invertir i especular? -Pregunto-**

 1. SERVEIS PÚBLICS DE QUALITAT:

    * Retirada de les retallades plantejades pel govern de la Generalitat. Retirada dels plans d'austeritat i retallades que afectin als serveis públics a nivell estatal, europeu i global.

      * **Si traiem els diners per fer-ho dels altres punts... A mi no m'agraden les retallades, però ara per ara jo no tinc dades com per fer un pressupost amb cara i ulls.**

    * Reestabliment dels serveis que ja han estat retallats en sanitat i educació.

      * **Aquí estic d'acord. En particular, crec que val la pena invertir més en educació. Des d'escoles fins a formació de professors i el seu reconeixement social i la seva autoritat. Si cal fer esforç en algun punt és aquí, perquè un bon sistema educatiu avui ens permetrà tenir gent preparada d'aquí 10-15 anys.**

    * Increment de personal sanitari i d'infraestructures per acabar amb les llistes d'espera

      * **No sé si es pot fer. En tot cas, depèn de la longitud de les llistes -ho desconec-. Tampoc interessaria pagar per infraestructures no aprofitades.**

    * Increment del professorat i insfraestructures per a garantir la ratio d'alumnes per aula, els grups de desdoblament i els grups de suport.

      * **Jo afegiria «millorar la formació del professorat». (ja ho he dit abans)**

    * Garantir realment la igualtat d'oportunitats per a l'accès a tots els nivells d'educació, independentment de la procedència socioeconòmica. Destinar els recursos públics únicament a l'educació pública. Escola laica i de qualitat

      * **Em sembla bé per l'educació obligatòria. L'educació post-obligatòria ha de tenir beques en funció del rendiment acadèmic. No em sembla bé que l'Estat hagi de pagar educació no obligatòria a gent que no l'aprofita.**

    * Financiació pública de l'investigació per garantir la seva independència.

      * **I financiació privada!! O és que les empreses no poden investigar? No entenc això.**

    * Transport públic assequible econòmicament a totes les persones, de qualitat i ecològicament sostenible (AQUEST PUNT NO S'HA ACABAT DE CONSENSUAR. FALTA DISCUSSIÓ/DEBAT)

      * **Econòmic, de qualitat i ecològic? Cal demanar pujar impostos o dir d'on surten els diners! Jo diria que el transport públic podria estar pitjor. Els metros són nous, els busos també... Tenim un problema greu a Renfe, però en general no està tan malament! (crec)**

    * Serveis públics i gratuïts d'atenció a la infància i a les persones amb necessitats especials de cura.

      * **Cal avaluar costos de tot això. Tantes demandes exigeixen presentar uns pressupostos.**

    * Prohibició de privatizació dels serveis públics.

      * **Aquesta mesura pot ser poc útil. El dia que algú vulgui privatitzar un servei públic abans derogarà la prohibició. No ho veig efectiu.**

    * Sotmetre la nostra pertinença a la OTAN a referèndum

      * **Això no és un servei públic de qualitat. No sé si hi ha prou rebuig a la OTAN com per organitzar un referèndum. Potser valdria la pena fer enquestes abans per avaluar-ne la necessitat.**

 1. LLIBERTATS I DEMOCRÀCIA PARTICIPATIVA:
    * No al control d'internet. Abolició de la Llei Sinde

      * **D'acord.**

    * Protecció de la llibertat d'informació i del periodisme d'investigació i de la seva independència. Eliminació de les trabes legals que impedeixen exercir el dret d'emissió dels mitjans comunitaris lliures i sense ànim de lucre. Eliminació dels monopolis de facto dels espais radioelèctrics

      * **No conec massa la situació. D'altra banda, internet ofereix un espai molt més potent que l'espai radioelèctric. Segurament cal modernitzar la legislació i flexibilitzar-la d'alguna manera. Aprofito per dir que la TDT és un desastre.**

    * Ús de software lliure en les institucions públiques per adecuar-les a l'era digital amb costos sostenibles

      * **Completament d'acord.**

    * Retirada de l'ordenança del civisme: retirada de tota ordenança que limiti les llibertats de moviment i expressió

      * **No conec el tema a fons. No sé quines limitacions tenim ara mateix (beure alcohol al carrer, què més?).**

    * Referéndums obligatoris i vinculants per a les qüestions de gran embergadura (incloses les directives europees)

      * **Podríem muntar un sistema electrònic per fer referèndums. Podríem aprofitar les eleccions per fer referèndums de propostes, però no sé si funcionaria. Em sembla bé buscar maneres de fer democràcia participativa.**

    * Eliminació de les redades a migrants no regulars i retirada de la Llei d'Estrangeria actual i tancament dels CIEs. Dret de vot per a migrants.

      * **No conec el tema a fons.**

    * Modificació de la Llei Electoral (AQUEST PUNT NO S'HA ACABAT DE CONSENSUAR. FALTA DISCUSSIÓ/DEBAT)

      * **No m'acaba d'agradar com està muntat el tema, però hi ha molts interessos pel mig que cal perfilar (tothom voldrà afavorir el seu partit!)**

    * Establiment de mecanismes efectius que garanteixin la democràcia interna als partits polítics: llistes obertes, elecció directa dels regidors (AQUEST PUNT NO S'HA ACABAT DE CONSENSUAR. FALTA DISCUSSIÓ/DEBAT)

      * **M'agrada la idea.**

    * Pressupostos participatius aprovats per la ciutadania

      * **Em sembla bé, tot i que pot ser un desastre. Primer caldria fer una assignatura decent d'economia a la ESO.**

    *  A continuació es farà al·lusió al tancament d'algunes indústries i cossos professionals. Demanem la conseqüent recol·locació d'aquests professionals o la reconversió de l'activitat industrial dels sectors anomenats.

      * **?¿ no ho he trobat.**

      * **Jo afegiria: Que totes les dades/informació/projectes/recerca finançats amb diners públics fossin de domini públic.**

 1. Medi Ambient

    * El sistema econòmic no pot estar basat en el creixement indefinit. Això no és sostenible.

      * **És lògic i raonable.**

    * Soberania alimentària, foment de l'agricultura dels camperols, no de les multinacionals

      * **Això és complicat. El monopoli o oligopoli no és bo i cal lluitar contra això. Tanmateix, si els camps d'aquí no rendeixen tant com a altres llocs, no li veig el sentit a mantenir un negoci que no s'aguanta a base de subvencions... No conec massa el tema en tot cas...**

    * Foment de l'agricultura agro-ecològica. Suspensió dels transgènics en base al principi de precaució, fins a resoldre les incerteses sobre els impactes en el medi ambient i la salut. Per una reforma agrària.

      * **No conec prou el tema.**

    * Consum responsable i comerç just. Evitar els monopolis en la distribució garantitzant l'accés de tots els productors

      * **No conec prou el tema. En principi em sembla que estic d'acord.**

    * Amb totes aquestes mesures i altres, complir uns objetius de reducció d'emissions de CO2 que vagin més enllà dels del protocol de Kyoto. Per una verdadera justícia climàtica.

      * **Val, però comencem per Kyoto abans de mirar més enllà!**

