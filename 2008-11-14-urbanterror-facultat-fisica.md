tags: física, UrbanTerror, 3D

# Mapa de la facultat de física per l'UrbanTerror

Per celebrar el Sant Albert de 2008 vaig dissenyar un mapa de la 
facultat de física pel joc UrbanTerror, que en anys següents he anat 
retocant. No és ni de bon tros un bon mapa, però s'hi poden fer unes 
quantes partides a "Capture de flag" i, si et coneixes la facultat, fa 
gràcia.

## Avisos i peticions:

1. No pretenc infringir cap tipus de dret sobre propietat 
intel·lectual, ni causar cap tipus de perjudici. Si algú em demana que 
tregui el mapa d'aquí ho faré. Si l'arquitecte de la facultat arriba a 
veure aquesta pàgina, espero que no s'ho prengui com res pejoratiu.

2. Si tens problemes per distingir realitat de ficció, no juguis a jocs 
violents, i en especial no juguis amb aquest mapa. L'últim que vull és 
una desgràcia a la meva facultat preferida.

3. Vull que aquells que han jugat i s'ho han passat bé, puguin seguir 
fent-ho. Sóc conscient que si aquest mapa es conegués viralment potser 
acabaria tenint problemes (la gent està molt paranoica). Si descobreixo 
que el nombre de visites creix viralment, trec el mapa d'aquí i s'ha 
acabat el bròquil.

4. Gaudeix!

## Instruccions d'instal·lació:

1. Descarrega [ut4_facultat_base2.pk3](/assets/ut/q3ut4/ut4_facultat_base2.pk3)

2. Mou el fitxer descarregat a dins la carpeta **q3ut4** de 
l'urbanterror (mira a D:, "Mis documentos" o /media/dades si estàs a la 
sala d'ordinadors de la facultat, potser el trobes! )

3. Tanca el navegador i juga

